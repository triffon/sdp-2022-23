1. Скоба наричаме следните символи: **(**, **)**,**[**, **]**, **{** и **}**. Считаме две скоби за двойка, ако са съответно отваряща и затваряща от един и същи тип - **(**-**)**, **[**-**]**. **{**-**}**. Скобите не са балансирани, ако поредността на отваряне и затваряне не е спазена (пример: **([(])** или **[{(})])**. С други думи една поредица от скоби е балансирана, ако:
- външните скоби съвпадат
- поредността, разположена между външните скоби, е балансирана
По зададена поредност от скоби определете дали тя е балансирана или не.
    
    **Пример:**
    *Вход:*   {{[[(())]]}}
    *Изход:*   Yes
    
    *Вход:*    {[(])}
    *Изход:*   No


#
2. В една градина са засадени цветя в редица. Всеки ден всяко от тях се третира с определено количество пестициди. Ако в даден ден някое цвете е третирано с повече пестициди от това вляво от него, то умира. 
Дадени са стойностите на пестицидите за всяко едно растение. Те са еднакви за всички дни. Определете след колко дни вече няма да умират цветя.

    **Пример:**
    *Вход:*
    5
    3 6 2 7 5
    
    *Изход:*
    2

    **Обяснение на примера:**
    В началото са засадени цветя, пръскани със следните пестициди:
    |3 | 6 | 2 | 7 | 5 |
    | - | - | - | - | - |
    | 1 | 2 | 3 | 4 | 5 |
    
    След първия ден цветя с номера 2 и 4 умират.
    | 3 | 2 | 5 |
    | - | - | - |
    | 1 | 3 | 5 |
    
    След втория ден умира цвете с номер 5. Повече цветя няма да умират.

# 
3. Сервитьор разполага с куп номерирани чинии и два подноса - **B**, на който се слагат чиниите, които ще бъдат сервирани на дадена итерация, и **A**, на който се заделят чинии за следваща итерация. На всяка итерация **i** през салона, той раздава чиниите на следния принцип:
 - взима най-горната чиния
 - ако номерът й се дели на **i**-тото просто число, то го добавя на поднос **B**
 - в противен случай, го добавя на поднос **A**
 - в края на итерацията раздава чиниите от поднос **B**
 - изпълнява следващата итерация с поднос **А**

    На стандартния вход са дадени брой чинии и брой итерации, последвани от номерата чинии (от дъното към върха на купа). Нека след всяка итерация на стандартния изход се изведат номерата на чиниите в реда на сервиране. След приключване на последната итерация да се изведат номерата на оставащите чинии.

    **Пример:**
    *Вход:*
    6 3
    2 3 4 5 6 7
    *Изход:*
    2 4 6
    3
    5
    7
    
    **Обяснение на примера:**
    Прости числа: 2, 3, 5, 7….
    Ще разгледаме 3 итерации.
    
    *Първа итерация:*
    Куп чинии: 2, 3, 4, 5, 6, 7
    Проверяваме за деление на 2. В края на итерацията:
    B: 6, 4, 2
    A: 7, 5, 3

    *Втора итерация:*
    Куп чинии: 7, 5, 3
    Проверяваме за деление на 3. В края на итерацията:
    B: 3
    A: 5, 7
    
    *Трета итерация:*
    Куп чинии: 5, 7
    Проверяваме за деление на 5. В края на итерацията:
    B: 5
    A: 7



4. В магазин за играчки решили да раздадат подаръци на децата от една детска градина за коледните празници. За целта подготвили N подаръка (колкото е броят на децата в градината), като всеки подарък бил поставен в кутия, а кутиите номерирали с числата от 1 до N. В магазина имало три улея, свързани по начина, показан на фигурата по-долу.



Първоначално подаръците били наредени в улей 1 в нарастващ ред на номерата на кутиите отляво надясно, както е показано на фигурата. Децата трябвало да получават подаръците си едно по едно в левия край на улей 3, като предварително подаръците трябвало да бъдат пренаредени в улей 3 в реда, в който ще бъдат раздавани (от детската градина дали списък, в който се указвало кой номер подарък трябва да получи първото дете, кой второто и т.н.). Пренареждането на подаръците от улей 1 в улей 3 може да става като се изпълняват следните три операции:
    - 1 – най-десният подарък от улей 1 се премества като най-ляв в улей 2.
    - 2 – най-левият подарък от улей 2 се премества като най-десен в улей 3.
    - 3 – най-левият подарък от улей 2 се премества като най-десен в улей 1.

Всеки от трите улея може да събере всички подаръци.
    Напишете програма, която намира последователност от операции, чрез която подаръците могат да бъдат преместени от улей 1 в улей 3, като в улей 3 се разположат отляво надясно в предварително зададен ред.

*Вход*
От първия ред на стандартния вход се въвежда едно цяло число N – брой на подаръците. От втория ред се въвеждат, разделени с по един интервал, номерата на подаръците в реда, в който трябва да бъдат подредени в улей 3 отляво надясно.

*Изход*
На един ред на стандартния изход програмата трябва да изведе последователността от операции, чрез която подаръците ще бъдат пренаредени от улей 1 в улей 3 в искания ред.


**Пример**
*Вход*
4
1 4 2 3
*Изход:*
111123321122



